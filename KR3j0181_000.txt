# -*- mode: mandoku-view; -*-
#+TITLE: 事實類苑
#+DATE: 2015-08-24 23:26:35.260012
#+PROPERTY: ID KR3j0181
#+PROPERTY: BASEEDITION WYG    
#+PROPERTY: JUAN 提要
<pb:KR3j0181_WYG_000-1a>¶
欽定四庫全書　　　　　　子部十¶
　事實類苑　　　　　　　　雜家類五(雜纂之屬/)¶
　　提要¶
　　　　(臣/)等謹案事實類苑六十三卷宋江少虞撰¶
　　　　少虞字里未詳據序首自題稱左朝請大夫¶
　　　　權發遣吉州軍州事而江西通志亦未載其¶
　　　　履貫盖其事蹟己不可復考矣其書成於紹¶
　　　　興十五年以宋代朝章國典見於諸家記録¶
<pb:KR3j0181_WYG_000-1b>¶
　　　　甚多而畔散不屬難於稽考因為選擇類次¶
　　　　之分祖宗聖訓君臣知遇名臣事迹徳量智¶
　　　　識頋問奏對忠言讜論典禮音律官政治績¶
　　　　衣冠盛事官職儀制詞翰書籍典故沿革詩¶
　　　　賦歌詠文章四六曠逹隠逸仙釋僧道休祥¶
　　　　夢兆占相醫藥書畫技藝忠孝節義將相才¶
　　　　畧知人薦舉廣知搏識風俗雜誌凡二十四¶
　　　　門自序作二十八門盖𫝊録之訛也所引之¶
<pb:KR3j0181_WYG_000-2a>¶
　　　　書悉以類相從全録原文不加増損而以書¶
　　　　名注明毎條之下共六十餘家凡用功十四¶
　　　　年而成故徵採極為浩博至其雜摭成編有¶
　　　　一事為兩書所載而先後並存者又如邉鎬¶
　　　　稱邉和尚等事及諸家詩話所摘唐人詩句¶
　　　　皆與宋朝事實無闗亦槩録之未免有汜濫¶
　　　　之失然北宋一代遺文逸事畧具於斯實可¶
　　　　資於辨証王士禎居易録稱為宋人説部之¶
<pb:KR3j0181_WYG_000-2b>¶
　　　　宏偹而有禆於史者良非虚語至其間若國¶
　　　　朝事始三朝聖政録三朝訓鑒蓬山志忠言¶
　　　　讜論元豐聖訓傅商公佳話兩朝寳訓熈寧¶
　　　　奏對劉真之詩話李學士叢談等書俱已久¶
　　　　佚無𫝊均藉此足以考見一二是尤説家之¶
　　　　總彚矣王士禎又載此書四十卷而今本寔¶
　　　　六十三卷檢勘諸本皆合並無同異疑亦士¶
　　　　禎筆誤之失云乾隆四十四年四月恭校上¶
<pb:KR3j0181_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0181_WYG_000-4a>¶
事實類苑原序¶
古之史者載籍極博其所表見皆不虚書其軼乃時時¶
見於他說不可不知也太史公網羅天下放失舊聞至¶
於分散数家之事則甚多䟽略後世猶或非之然則自¶
漢以来千有餘嵗君臣善惡治亂之外紛紛籍籍日有¶
日繁使論著之人随世裒掇有所未盡况軼入他説者¶
歴年浸乆踈殘之餘不少槩見則史失其傳矣史冊所¶
無有學者不道也錯亂磨滅不可復知者可勝計耶我¶
<pb:KR3j0181_WYG_000-4b>¶
宋肇興聖神克繼垂二百年太平憲物容典踵古治而¶
増華未有緝熈炳煥可考如今者也不刋信史誠足以¶
表覈萬代然而秘省䆳嚴非外學所得見若其遺文逸¶
説事羙一時語流千載者縉紳先生尚能言之徃徃皆¶
前日今世巨公名卿老師宿儒以其所接於耳目可以¶
警憲於世者筆之載録𫝊紀無慮數十家嘗惜其畔散¶
不屬難以稽考曩因餘暇備極討論自一話一言皆比¶
附倫類而整齊之去其文不雅馴或有牴牾者自餘據¶
<pb:KR3j0181_WYG_000-5a>¶
實條次不敢以一字増損總凡㑹目合為一書名曰皇¶
宋事實類苑聖謨神訓朝事典物與夫勲名賢逹前言¶
徃行藝術仙釋神怪之事異域風俗之殊纎悉備有釐¶
為二十八門選義按部考詞就班如出一家語不待旁¶
捜逺覽而太平遺逸之羙麗具在足以觀見當時風政¶
庶幾乎尚有典刑哉此學士大夫之所欲聞亦喜𫝊而¶
樂道也深愧識見淺陋擇焉不精取焉不詳故於毎門¶
之末不敢斷以已意録而存之將以有望於後之君子¶
<pb:KR3j0181_WYG_000-5b>¶
云紹興十五年五月十七日江少虞謹序¶
