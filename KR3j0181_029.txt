# -*- mode: mandoku-view; -*-
#+TITLE: 事實類苑
#+DATE: 2015-08-24 23:26:35.818982
#+PROPERTY: ID KR3j0181
#+PROPERTY: BASEEDITION WYG    
#+PROPERTY: JUAN 卷二十九
<pb:KR3j0181_WYG_029-1a>¶
欽定四庫全書¶
　事實類苑卷二十九　　　宋　江少虞　撰¶
　　詞翰書籍¶
　　　制詞異名¶
學士之職所草文辭名目浸廣拜免王公將相妃主曰¶
制賜恩(闕/)曰赦書曰徳音處分事曰勅榜文號令曰御¶
劄賜五品已上曰詔六品已上曰勅書批勅羣臣表奏¶
曰批答賜外國曰著書道醮青詞釋門曰齊文教方畧¶
<pb:KR3j0181_WYG_029-1b>¶
命曰自語土木興建曰上梁文宣勞錫賜曰口宣此外¶
更有祝文祭文諸王亦政牓號簿隊名讚文佛疏語又¶
有别受詔㫖作銘碑墓誌樂章奏議之屬此外章表歌¶
頌應制之作舊説唐朝官中常於學士取眠兒歌偽蜀¶
學士作桃符文孟昶學士辛寅遜題桃符云新年納餘¶
慶佳節號長春是也¶
　　　白麻¶
翰林規制自妃后皇太子親王公主宰相樞密節度使¶
<pb:KR3j0181_WYG_029-2a>¶
並降制用白麻紙書每行四字不用印進入後降付正¶
衙宣讀其麻即付中書門下當日本院官告院取素綾¶
紙待詔寫官誥只用麻詞官誥所署中書三司官宣奉¶
行並依誥身體式常用門長一人銜位(並談/苑)¶
　　　西掖植紫薇¶
咸平中翰林李昌武宗諤初知制誥至西掖追故事獨¶
無紫薇自别墅移植聞今庭中直院老吏相𫝊猶是武¶
昌手植晏元獻寫賦于壁曰得自羊墅來從名園有昔¶
<pb:KR3j0181_WYG_029-2b>¶
日之絳老無當時之仲文觀茂悦以懷舊指蔽芾以思¶
人(湘山/野録)¶
　　　答北敵書¶
景徳初北敵請盟欲撰答書久無體制時趙文定安仁¶
為學士獨記太祖朝書禮規式詔撰之及修講盟好之¶
制深得輕重朝論美之(三盛/清話)¶
　　　知制誥上事閣長壓角¶
舍人院每知制誥上事必設紫褥於庭面北拜㕔閣長¶
<pb:KR3j0181_WYG_029-3a>¶
立褥之東北隅謂之壓角宗衮作掖垣業誌而不解其¶
事按唐書亦無聞焉惟裴瑶裕王陵遺事二舍人上事¶
知印宰相當壓角則其禮相𫝊自唐也予為舍人日邰¶
與宗入院不疑為閣長壓角時議美之¶
　　　學士繫鞋¶
翰林故事學士每退於中書皆公服靸鞋坐西堂使院¶
吏入白學士至丞相出迎然此禮不行久矣章惇為知¶
制誥直學士院力欲行之會一日兩制俱白事於中書¶
<pb:KR3j0181_WYG_029-3b>¶
其他學士皆鞹足秉笏而惇獨散手繫鞋翰林故事十¶
廢七八忽行此禮大諠物議而中丞鄧綰尤肆抵毁既¶
而罷惇直院而繫鞋之禮後亦無肯行之者京師春秋¶
祭社多差兩制攝事王僕射珪為内外制十五年祭社¶
者屢矣¶
　　　學士俸薄¶
先朝翰林學士不領他局故俸納最薄楊億久為學士¶
有乞郡表其畧曰虛添甘泉之從官終作莫敖之餒鬼¶
<pb:KR3j0181_WYG_029-4a>¶
又有方朔饑欲死之句自後乃得判他局至元豐改官¶
制而學士無主判如先朝矣¶
　　　進退宰相議論皆出學士¶
進退宰相其帖例草儀皆出翰林學士舊制學士有闕¶
則第一㕔舍人為之嘉祐末王荆公為閣老會學士有¶
闕韓魏公素忌介甫不欲使之入禁林遂以端明殿學¶
士張方平為承㫖盖用舊學士也既而魏公罷政凡議¶
論皆出安道之手(東軒/筆録)¶
<pb:KR3j0181_WYG_029-4b>¶
　　　知制誥先試後命¶
國朝之制知制誥必先試而後命有國以來百年不試¶
而命者纔三人陳堯佐楊億及修忝預其一耳¶
　　　索潤筆¶
王元之在翰林當草夏州李繼遷制繼遷送潤筆物數¶
倍於常然用啟頭書送拒而不納盖惜事體也近時舍¶
人院草制有送潤筆物稍後時者必遣院子詣門催索¶
而當送者往往不送相承既久今索者送者皆恬然不¶
<pb:KR3j0181_WYG_029-5a>¶
以為怪也¶
　　　學士朱衣雙引¶
故事學士在内中院吏朱衣雙引太祖朝李昉為學士¶
太宗在南衙朱衣一人前引而已昉亦去其一人至今¶
如此¶
　　　學士入劄不著姓¶
往時學士入劄不著姓但云學士臣某先朝盛度丁度¶
並為學士遂著姓以别之其後遂皆著姓¶
<pb:KR3j0181_WYG_029-5b>¶
　　　三館¶
梁祖都汴庶事草創止明終始于今日長慶門東北創¶
小屋數十間為三館湫隘尤甚又周廬㣲道咸出其旁¶
衞士騶卒朝夕喧雜每受詔撰述皆移他所至太平興¶
國中車駕臨幸顧左右曰若此卑陋何以待天下之賢¶
俊哉即日詔有司規度左昇龍門東北居府地為三館¶
命内臣督役晨夜兼作不日而成尋下詔賜名崇文院¶
以東廊為昭文館書事南廊為集賢院書庫西廊入經¶
<pb:KR3j0181_WYG_029-6a>¶
史子集四部為史館書庫凡六庫書籍正副本僅入萬¶
卷斯為盛也昭文館本前世𢎞文館建隆中以其犯宣¶
祖廟諱改焉淳化初以呂祐之趙安徳裕勾中正並直¶
昭文館則本朝直昭文館自呂祐之等始也集賢有直¶
院有校理端拱初以李宗諤為集賢校理淳化初以和¶
㠓為集賢院則本朝直集賢校理自和㠓李宗諤始也¶
史館有直館有修撰有編修有校勘有檢討太平興國¶
中趙隣幾呂蒙正皆為直史館掌修撰而楊文舉為史¶
<pb:KR3j0181_WYG_029-6b>¶
館編修是時修撰未列于職至至道中始以李若拙為¶
史館修撰雍熙中以宋炎為史館校勘淳化中以郭延¶
澤董元亨為史館檢討則本朝直史館編修史館修撰¶
史館檢討史館校勘自趙隣幾呂蒙正李若拙楊文舉¶
宋炎郭延澤董元亨等始也¶
本朝三館之外復有秘閣圖書置直閣文置校理咸平¶
初以杜鎬為秘閣校理皆自杜鎬始也三館名目所¶
謂崇文館史館集賢院建隆元年二月避諱字詔易名¶
<pb:KR3j0181_WYG_029-7a>¶
昭文館端拱元年五月詔直祕閣于崇文院之中堂¶
　　　學士賜帶不佩魚¶
國朝之制自學士以上賜金帶者例不佩魚若奉使契¶
丹及伴北使則佩事已復去之惟兩府之臣則賜佩謂¶
之重金¶
　　　得學士體¶
仁宗初立今上為太子令中書召學士草詔學士王珪¶
當直詔至中書諭之曰王此大事也必須面奉聖㫖于¶
<pb:KR3j0181_WYG_029-7b>¶
是求對明白面禀得㫖草詔羣公皆以王為真得學士¶
體也¶
　　　咨報¶
唐人奏事非表非狀者謂之牓子亦謂之録子今謂之¶
劄子凡羣臣百司上殿奏事兩制已上非時有所奏陳¶
皆用劄子中書樞密院事有不降宣勅者亦用劄子與¶
兩府自相往來亦然若有司申中書皆用狀惟學士院¶
用咨報其實如劄子亦不出名但當直學士一人押字¶
<pb:KR3j0181_WYG_029-8a>¶
而已謂之咨報今俗所謂草書名謂押字此唐學士舊¶
規也唐世學士院故事近時隳廢殆盡惟此一事在耳¶
　　　學士日益自卑¶
往時學士循唐故事見宰相不具靴笏繫鞋坐玉堂上¶
遣院吏計會堂頭直官學士將至宰相出迎近時學士¶
始具靴笏至中書與常㕘官雜坐于客位有移時不得¶
見者學士日益自卑丞相禮亦漸薄盖習見已久恬然¶
不復為怪也¶
<pb:KR3j0181_WYG_029-8b>¶
　　　翰林院故事¶
唐翰林院學士中乃人主燕居之所玉堂承明金鑾皆¶
在其間應供奉之人自學士以下工伎郡官司𨽻籍其¶
間者皆稱翰林如今之翰林監官翰林待詔之類是也¶
惟翰林茶酒司正稱翰林司葢相承闗文唐制宰相而¶
下初命皆無宣召之禮惟學士宣召葢學士院在禁中¶
非内臣宣召無因得入故院門别設復門亦以其通禁¶
庭也又學士院北扉者為其在玉堂之南便於應召今¶
<pb:KR3j0181_WYG_029-9a>¶
學士初拜自東華門入至左承天門下馬待詔院吏自¶
左承天門雙引聖閣門此亦用唐故事也唐宣召學士¶
自東門入者彼時學士院在西掖故自翰林院東門赴¶
召非若今東華門也至今撓鈴故事亦縁其在禁中雖¶
學士院吏亦止于玉堂門外則其嚴密可知如今學士¶
院在外與諸司無異亦設鈴索悉皆文其故事而已(歸/田)¶
(録/)¶
　　　二¶
<pb:KR3j0181_WYG_029-9b>¶
學士院玉堂太宗皇帝曾親幸至今惟學士上日許正¶
坐他日皆不敢獨坐故事堂中設視草臺每草制則具¶
衣冠據臺而坐今不復如此但存空臺而已玉堂東承¶
㫖閣子窓格上有火燃處太宗嘗夜幸玉堂蘓易簡為¶
學士已寢遽起無燭具衣冠宮嬪自窓格引燭入照之¶
至今不欲更易以為玉堂一盛事¶
　　　學士躡履見丞相¶
衣冠故事多無著令但相承為例耳如學士舍人躡履¶
<pb:KR3j0181_WYG_029-10a>¶
見丞相往還祇用平狀扣堦乘馬之類皆用故事也近¶
嵗多用靴簡章子厚為學士日因論列事例今則遂為¶
著令矣¶
　　　槐㕔¶
學士院第三㕔學士閣當前有一巨槐素號槐㕔舊𫝊¶
居此閣者多至入相學士爭槐㕔至有抵徹前人行李¶
而强據之者予為學士時日觀此事¶
　　　學士上日用樂¶
<pb:KR3j0181_WYG_029-10b>¶
舊制翰林學士地勢清切皆不兼他務文館職任自校¶
理以上皆有職田惟内外制不給楊大年久為學士家¶
貧請外表詞千餘言其間兩聨曰虛忝甘泉之從臣終¶
作莫敖之餒鬼從者之病莫興方朔之饑欲死京師百¶
官上日惟翰林學士勅設用樂他雖宰相亦無此禮優¶
伶並開封府㸃集陳和叔除學士時和叔知開封府遂¶
不用女優學士院勅設不用女優自和叔始¶
　　　罷潤筆¶
<pb:KR3j0181_WYG_029-11a>¶
内外制凡草制除官自給諫待制以上皆有潤筆物太¶
宗時立潤筆錢數降詔刻石于舍人院每除官則移文¶
督之在院官下至吏人院騶皆分霑元豐中改立官制¶
内外制皆有添給罷潤筆物¶
　　　直院¶
唐制官序未至而以他官權攝者為直官如許敬宗為¶
直記室是也國朝學士舍人皆置直院熙寧中復置直¶
舍人學士院他以資淺者為之其實正官也熙寧六年¶
<pb:KR3j0181_WYG_029-11b>¶
舍人皆遷罷閣下無人乃以章子平權知制誥而不除¶
直院者以其暫攝也古人兼官多是暫時攝領有長兼¶
者即同正官予家藏海陵王墓誌謝朓文稱兼中書侍¶
郎(出筆/談)¶
　　　制書不可稱徳音¶
本朝之制凡霑宥大赦曲赦徳音三種自分等差宗衮¶
言徳音非可名制書乃臣下奉行制書之名天子自謂¶
徳音非也余按唐常衮集赦令一門總謂之徳音葢得¶
<pb:KR3j0181_WYG_029-12a>¶
之矣(退朝/録)¶
　　　學士職任事體與外司不同¶
先公嘗言翰林學士居深嚴之地職任事體與外司不¶
同至于謁見相府自非朔望慶弔止公服繫鞋而已學¶
士於内庭出入或應詔亦不具靴簡若同列齊行前此¶
命朱衣吏雙引抗聲言學士來直至室門方止歸院則¶
朱衣吏遞聲呼學士來者數四故事學士叙班只在宰¶
相後今之㕘知政事班位即舊日學士立班處也近日¶
<pb:KR3j0181_WYG_029-12b>¶
以來會赴内殿起居叙班在樞密宣徽使後惟大朝會¶
入閣聖節上夀始得級台司歩武為吾曰延州歸闗再¶
奉内職與朱崖盧相同列依舊命吏前後雙引既而盧¶
謂吾曰今府尹令尹(時皇上開封府/尹兼中書令)親賢英傑復兼在¶
相尚以一朱衣前導吾儕為學士而命吏雙引得毋格¶
物議乎因而全罷雙引自是抗聲𫝊呼之儀後亦稍罷¶
矣(退朝/録)¶
　　　學士班次¶
<pb:KR3j0181_WYG_029-13a>¶
學士班舊制雖遺補府㕘軍亦在丞郎之上建隆中陶¶
穀任學士自以官至尚書因上言學士官未至丞郎者¶
並叙于丞郎之下至丞郎者在左右常侍之上至尚書¶
者從本品序從之淳化五年六月詔曰翰林樞密直學¶
士職㕘内直禮絶外司况品秩以既殊在等威而益峻¶
頃有所易深未便安宜申明于舊章用遵行于故事自¶
今叙立班位宜依舊在丞郎之上舊規云學士大慶賀¶
大朝會並列于宰相之後今分付凡立在親王使相之¶
<pb:KR3j0181_WYG_029-13b>¶
後坐即居左重行於㕘知政事之後國朝侍讀侍講皆¶
帶翰林之名在密直學士之上又置龍圖閣亦在密直¶
學士之上龍圖閣直學士即在密直學士之下立班坐¶
位並少退¶
　　　二¶
舊制端明殿學士必於翰林中久任者遷授後改為文¶
明殿學士皇朝惟李昉為之資政殿學士真宗特置此¶
官以王欽若罷㕘知政事優禮之也時執政奏班次學¶
<pb:KR3j0181_WYG_029-14a>¶
士之下上不悦月餘授欽若兵部侍郎充資政殿學士¶
班在翰林之上天禧初張知白自㕘知政事罷為侍讀¶
學士以兩府舊臣詔特升在學士之上¶
　　　三¶
學士入院舊不以職之高下惟以先後為班以乾徳元¶
年十一月工部尚書竇儀為學士詔議儀班次承㫖陶¶
穀天禧四年四月楊億再入翰林詔億班在錢惟演之¶
下盛度之上惟演奏讓云竊見太祖朝竇儀自工部尚¶
<pb:KR3j0181_WYG_029-14b>¶
書再入翰林班在舊學士之上太宗朝王旦以禮部侍¶
郎再知制誥在呂祐之上况楊億在景徳中已為學士¶
今來官位與臣並是丞郎伏乞聖慈特升楊億班在臣¶
之上遂降詔從之故億謝表云縁篤相先之義俄頒得¶
請之文¶
　　　學士罷晚朝¶
舊規學士當直則趂晚朝不當直即無逐日起居國朝¶
之制並早赴内朝而罷晚朝矣或知審官三班及判流¶
<pb:KR3j0181_WYG_029-15a>¶
内銓者三五日一詣承明禀奏公事即俟上再坐也舊¶
制謂之諸司散今謂諸司公事退也(已上出金/坡遺事)¶
　　　直學士院¶
開寶二年李文公以中書舍人盧相以知制誥並命直¶
學士院六年知制誥張公澹權直學士院太平興國元¶
年湯率更悦徐騎省鉉直學士院王梓州克政張侍郎¶
洎直舍人院四人皆江南文士也熙寧二年復制舊館¶
　　　韓丕不長應用出院¶
<pb:KR3j0181_WYG_029-15b>¶
韓丕有清操頗能為詩及入禁中不甚長於應用一夕¶
須詔書甚急韓停筆既久問吏索舊草吏以本典直户¶
出宿不可捜檢丕乃破鎖取之改易而進丕越月遂出¶
院¶
　　　學士之職清切貴重¶
淳化四年五月命張洎錢若水為學士赴之日太宗謂¶
近臣曰學士之職清要貴重非他官可比朕常重此官¶
故事學士赴上有勅入殿㺯獼猴之戲久罷其事然亦¶
<pb:KR3j0181_WYG_029-16a>¶
非宜令教坊有雜伎跳丸舞矟之類今當設之仍詔樞¶
密直學士呂端劉昌言及知制誥紫宸預會自此學士¶
知制密學赴會承印給諫不得預也¶
　　　太祖命李昉¶
李文正公昉開寳中為中書舍人時盧多遜為兵部員外¶
知制誥會學士闕人太祖並命更直禁林未幾昉請疾¶
假多遜先為學士及九月九日宴大明殿太祖見昉坐¶
於多遜之下怪而問之執政言多遜已為學士昉是更¶
<pb:KR3j0181_WYG_029-16b>¶
直太祖坐閣命為學士又以昉之舊徳坐於多遜之上¶
自開寶五年昉也(出金坡/遺事)¶
　　　儤直例¶
學士初入儤直例(淳化二年刻石合礱/于三堂複東瓦壁)諸行尚書(三十/五直)¶
左右承郎(四十/直)常侍諫議給事(四十/五直)諸官知制誥(五十/直如)¶
(諫議知印/四十五直)太常少卿諸行郎中(五十/五直)諸行員外起居侍¶
御史(六十/直)殿中司諫(六十/五直)未昇朝(一百二十直白身/一百四十五直)前¶
賀各加五直初入轉官二直已後每轉一直改服色一¶
<pb:KR3j0181_WYG_029-17a>¶
直如知制誥二直已上俱本直便儤一日每新人入五¶
直舊學士一㸃次三直一㸃後兩直一㸃亦須酌量如¶
大儤直日數以定三等多少如兩人齊入則不㸃如舊¶
官再入納計前直減半¶
　　　二¶
楊鉅舊規交宿吏云新人常早入舊人即輪一巡早入¶
(闕/)已後即晚入人待交早入人常先出早入卯時晚入¶
趂早堂國朝學士每日趂朝故皆早入學士惟單直故¶
<pb:KR3j0181_WYG_029-17b>¶
無早入之事¶
　　　試館閣知制誥等¶
試京官及草澤等每試人前一日學士聚㕔共撰詩賦¶
論各五題封進明日早降出有御筆㸃定者用之自朝¶
直館閣京官州縣官草澤皆院中試之惟試知制誥即¶
在中書禁門將開門三五刻下直學士即出如試未了¶
即為拖白矣或詔兩院同試即舍人並過院其日必盛¶
饌置酒勸飲至暮也天禧四年六月詔每遇試人令翰¶
<pb:KR3j0181_WYG_029-18a>¶
林御厨供酒食¶
　　　冊皇太子¶
舊規云唐世冊皇太子學士並就班賀禮畢又上表賀¶
並上皇太子學士就出班賀禮畢又上表賀並上皇太¶
子牋天禧四年九月今上為皇太子學士晁公等並用¶
此禮¶
　　　學士新入院¶
舊規云學士新入院飛龍賜馬一匹鞍轡及芻粟謂之¶
<pb:KR3j0181_WYG_029-18b>¶
長借今則賜馬並鞍轡續翰志云舊賜白成釘口鞍太¶
宗改賜銀閙裝又改居要職帶為金荔枝舊規云後兩¶
三日内令就院置宴金率以上日便賜宴舊規云十月¶
初别賜錦長襖子國初已來賜翠毛錦淳化中蘓易簡¶
入院改賜黄盤雕輿觀察使同其諸賜賚古今小異者¶
皆具在李武昌翰林雜記矣¶
　¶
　事實類苑卷二十九¶
