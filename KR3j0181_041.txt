# -*- mode: mandoku-view; -*-
#+TITLE: 事實類苑
#+DATE: 2015-08-24 23:26:36.009382
#+PROPERTY: ID KR3j0181
#+PROPERTY: BASEEDITION WYG    
#+PROPERTY: JUAN 卷四十一
<pb:KR3j0181_WYG_041-1a>¶
欽定四庫全書¶
　事實類苑卷四十一　　　宋　江少虞　撰¶
　　文章四六¶
　　　盧多遜¶
盧多遜為學士時太祖至西洛郊祀手詔多遜所草曰¶
定鼎洛邑我之西都燔柴郊壇國之大事錢若水為學¶
士一日太宗自作祝辭文而不成令左右持詣翰林命¶
即草之若水對使者換成其句云上帝之體雖𦕈躬是¶
<pb:KR3j0181_WYG_041-1b>¶
荷下民之命乃明神所司上喜曰朕閣筆思之不能措¶
辭尤激賞其才美¶
　　　吳處厚¶
余皇祐壬辰歲取國學解試律設大法賦得第一¶
名時樞郡(闕/)公尤翰林賈公黙密直蔡公杭修注¶
江公材並為考試官内江公尤見知語余曰滿塲¶
程試皆使蕭何唯足下使蕭規對漢約足見追琢¶
細膩又所問春秋策對答詳備及賦押秋茶之密¶
<pb:KR3j0181_WYG_041-2a>¶
用唐太宗赦受縑事諸君皆不見云只有秦繁於秋¶
茶家於凝然則各何出余遜席斂袵自陳逺方寒士¶
一旦程文詔中甄抺因對曰文選策秀才文有解秋¶
茶之密網唐太宗赦授縑事出杜佑通典唐書即不¶
在公大喜又曰滿塲使次骨皆作刺骨對凝脂唯足¶
下用杜周傳作次骨又對吹毛只此亦堪作解元余¶
再三遜謝士舉登第名在行間授江獄掾公作詩送¶
余曰太學魯書生南州漢掾卿故鄉千里小丹桂一¶
<pb:KR3j0181_WYG_041-2b>¶
枝榮莫數科名屈難將力命生他年期射策調筆任縱¶
横葢公欲激余應大科故也¶
　　　二¶
小説載盧樵貌陋嘗以文章謁韋宙韋氏子弟多肆輕¶
侮宙語之曰盧雖人物不揚然觀其文章有首尾異日¶
必貴後竟如其言本朝夏英公亦嘗以文章謁盛文肅¶
曰子文章有館閣氣異日必顯後亦如其言然予嘗究¶
文章雖皆出於心術而實有兩等有山林草野之文有¶
<pb:KR3j0181_WYG_041-3a>¶
朝廷臺閣之文山林草野之文則其氣枯槁憔悴乃道¶
不得行著書立言者之所尚也朝廷臺閣之文則其氣¶
温潤豐縟乃得位於時演綸視草者之所尚也故本朝¶
楊大年宋宣獻宋莒公胡武平所撰制誥皆婉美淳厚¶
過於前世燕許韋楊逺甚而其為人亦各類其文章王¶
安國常語余曰文章格調須是官様豈安國言官様亦¶
謂有館閣氣耶又今世樂藝亦有兩般格調若教坊格¶
調則婉媚風流朝廟供應則忌麄野嘲折至於村歌社舞¶
<pb:KR3j0181_WYG_041-3b>¶
則又喜焉兹亦與文章相類¶
　　　范文正公¶
范文正公幼孤隨母適朱氏因冒朱姓名説後復本姓¶
以啓謝時宰曰志在投秦入境遂稱於張禄名非伯越¶
乘舟乃效於陶朱以范雎范蠡亦甞改姓名故也又偽¶
蜀翰林學士范禹偁又甞冒姓張後復姓有啟謝郡守¶
云昔年上第誤標張禄之名今日故園復作范雎之裔¶
然不若文正公之精巧¶
<pb:KR3j0181_WYG_041-4a>¶
　　　楊文公¶
楊文公為執政所忌母病謁告不候朝㫖徑歸韓¶
城與弟同居踰年不調公有啓謝朝中親友曰介¶
推母子願歸綿上之田伯夷弟兄甘受首陽之餓¶
後除知汝州而看㫖事者攻擊不已公又有啓與¶
親友曰已擠溝壑猶下石而未休方困蒺藜尚闗¶
弓而相對¶
　　　二¶
<pb:KR3j0181_WYG_041-4b>¶
真宗甞以御製釋典文字法音集三十卷天禧中詔舉¶
僧二十一人於傳法院箋註楊大年充提舉注釋院事¶
製中有六種震動之説一僧採而箋之唶碎繁駮將三¶
百字大年都抹去自下二句止八字曰地體本静動必¶
有變其簡當若此¶
　　　三¶
楊大年每欲作文則與門人賔客飲博投壺奕碁語笑¶
喧嘩而不妨諦思以小方紙細書揮翰如飛文不加㸃¶
<pb:KR3j0181_WYG_041-5a>¶
每盈一幅則命門人傳録門人疲於應命頃刻之際或¶
可千言真一代之文豪也¶
　　　胡武平¶
胡武平甞奉勅撰温成皇后哀冊文(闕/)　以温成甞因¶
禁卒竊發揮禦有功而秉筆者不能文其實胡乃用西¶
漢莽何羅觸瑟馮媛當熊二事以狀其意曰在昔禁圍¶
誰何弛衛觸瑟方驚當熊已厲覽者無不歎服¶
　　　王元之¶
<pb:KR3j0181_WYG_041-5b>¶
王禹偁尤精四六有同時與之在翰林而大拜者王以¶
啓賀之曰三神山上常陪鶴駕之遊六學士中獨有漁¶
翁之嘆以白樂天甞有詩云元和六學士五相一漁翁¶
故也¶
　　　林逋¶
錢塘林逋亦著高節以詩名當世名公多與之游天聖¶
中丞相王公隨以給事中知杭州日與唱和親訪其廬¶
見其頽陋即為出俸錢新之逋乃以啓謝王公其略曰¶
<pb:KR3j0181_WYG_041-6a>¶
伏䝉府主給事差人送到留題唱和詩石一片并剏軒¶
榮以庇風日衡茅改色猿鳥交驚夫何極陋之窮居獲¶
此不朽之奇事竊念頃者清賢鉅公出鎮藩服亦甞顧¶
丘樊之側微軫土木之衰病不過一駐駕一式廬而已¶
未有迂廻玉趾厯覽環堵當纓㽔之盛集攄風雅之秘¶
思率以賡歌殆成編軸且復韞他山之堅潤刋羣言之¶
鴻麗珠聯綺錯雕縟相照輦置植立賁於空林信可以¶
奪山水之清暉發斗牛之寳氣者矣迨景祐初逋尚無¶
<pb:KR3j0181_WYG_041-6b>¶
恙范文正公亦過其廬贈逋詩曰巢由不願仕堯舜豈¶
遺人又曰風俗因君厚文章到老醇其激賞如此(見青/箱雜)¶
(記/)¶
　　　終慎思¶
終慎思大名人家貧苦學衣冠故弊風貎寢陋始來應¶
舉魏之舉人視之蔑如也既就試遂為觧首其謝啓曰¶
三年於此衆人悉指於毛生一舉皆驚文將各歸於韓¶
信又董儲郎中愍其窮甞以書薦於士人之富者庶濡¶
<pb:KR3j0181_WYG_041-7a>¶
涸轍而士人殊無哀王孫之意終復取書歸具啓納於¶
董曰魯箭高飛謂聊城之必下秦都不割懷趙璧以空¶
歸人多嘉其切當(見倦遊/雜録)¶
　　　宋湜¶
真宗即位之次年賜李繼遷姓名而復進封西平王宋¶
湜宋白蘇易簡張洎在翰林俾草詔冊皆不稱㫖惟宋¶
公湜知上意必欲推先帝欲封之意因進辭曰先皇帝¶
早眷西顧欲議真封屬軒鼎之俄遷建漢壇之未逮故¶
<pb:KR3j0181_WYG_041-7b>¶
兹遺命屬在𦕈躬爾宜望弓劍以拜恩守疆垣而效節¶
上大喜不數日㕘大政¶
　　　夏英公¶
夏英公竦舉士子本無科名以父没王事授潤州丹陽¶
簿即上書乞應制舉其略曰邊障多故羽書旁午而先¶
臣供傳遞之職立矢石之地忘家徇國失身行陣陛下¶
哀臣孤幼任之州縣唯陛下辨而明之若陛下以枕石¶
潄流為達則臣世居市井若陛下以鳩杖鮐背為德則¶
<pb:KR3j0181_WYG_041-8a>¶
臣始踰弱冠若陛下以荷戈控弦為勇則臣生不知兵¶
若陛下令臣待詔公車條問急政對揚紫宸指陳時事¶
猶可與漢唐諸儒方轡並驅而較其先後矣英廟再三¶
激賞詔赴中書試論六首一曰定四時别九州聖功孰¶
大論二曰考定明堂制度論三曰光武二十八將功業¶
先後論四曰九功九法為國何先論五曰舜無為禹(闕/)¶
　功業孰優論六曰曾參何以不列四科論是歲遂應¶
中制科¶
<pb:KR3j0181_WYG_041-8b>¶
　　　二¶
夏英公竦父官於河北景德中契丹犯河北遂没於陣¶
後公有辭使契丹表云義不戴天難下穹廬之拜禮當枕¶
塊忍聞夷樂之聲當時以為四六偶對最為精絶¶
　　　丁晉公¶
丁晉公貶崖時權臣實有力焉後十二年丁以秘監召¶
還光州致仕時權臣出鎮許田丁以啓謝之其略曰三¶
十年門館遊從不無事弊一萬里風波徃復盡出生成¶
<pb:KR3j0181_WYG_041-9a>¶
其婉約如此又自䕫漕召還知制誥謝兩府二星入蜀¶
雖分按察之權五月渡瀘皆是堤封之地後云謹當揣¶
摹徃行軌躅前修效縝密於孔光不言温樹體風流於¶
謝傅且詠蒼苔¶
　　　二¶
丁晉公之南遷也行過澤州自作齋僧䟽云補仲山之¶
衮雖曲盡其巧心和傅說之羮實難調於衆口其少以¶
文稱晚年詩筆尤精在海南吟詠尤多如草觧忘憂憂¶
<pb:KR3j0181_WYG_041-9b>¶
底事花名含笑笑何人尤為人所𫝊誦(見歸/田録)¶
　　　凌俶¶
余頃與凌俶華郎中景陽登襄陽東津寺閣凌博雅君¶
子也蔡君謨吳春卿皆嘗師之素稱翰林之妙時寺閣¶
有舊題二十九字(闕/)　其字可三寸餘其法類顔而勢¶
格清美無一㸃俗氣其語數句又簡而有法云¶
　　　陶糓¶
陶糓晉開運中為詞臣時契丹來侵而楊光逺以青州¶
<pb:KR3j0181_WYG_041-10a>¶
叛而大將軍馬(闕/)卒少帝為召糓草文以祭之糓立具¶
草以奏曰漢北有不賔之國山東屯代叛之師敵陣未¶
收將星先落少帝甚激賞¶
　　　潘佑¶
太祖甞諭㫖江南令遣使說嶺南歸順後主令近臣數¶
人作書惟潘佑所作千餘言詞(闕/)¶
　麗遂用之江南莫不傳寫諷誦中朝士人多藏其本¶
甚重之真一時之名輩也¶
<pb:KR3j0181_WYG_041-10b>¶
　　　趙鄰幾¶
趙鄰幾善屬文有名於時太宗用之知制誥未數旬卒¶
中使䕶葬淳化末蘇易簡上言鄰幾有子東之亦好學¶
善屬文任北地邑佐部送芻粟死塞下家睢陽鄰幾平¶
生多著文家有遺藁上遣直史館錢熙徃訪之得補㑹¶
昌以來厯二十六卷文集三十四卷所著鯫子一卷六¶
年帝略一卷史氏懋官志五卷及他書五十餘卷來上¶
皆鄰幾㸃竄之迹令宋州賜其家錢十萬¶
<pb:KR3j0181_WYG_041-11a>¶
　　　徐鍇¶
徐鍇仕江左至中書舍人尤嗜學該博領集賢殿學士¶
校秘書時(闕/)俶為校理右樂府中有摻字者俶多改為¶
操盖章草之變鍇曰非可以一例若漁陽摻者音七鑿¶
反三撾鼓也禰衡作漁陽三撾鼓詞云邊城晏開漁陽¶
摻黄塵蕭蕭白日暗俶歎服之又甞召對於清暑閣閣¶
前地悉布塼經雨草生縫中後主曰累遭薙者雨潤復¶
生鍇曰吕氏春秋云桂枝之下無雜木盖桂味辛螫故¶
<pb:KR3j0181_WYG_041-11b>¶
也後主令於醫院取桂屑數斗徧布縫中經宿草盡死¶
其博物多識如此甞欲注李商隱樊南集悉知其用事¶
所出有代王茂元檄劉積言云(闕/)　躋陵飛走之期既¶
絶投戈散地灰釘之望斯窮獨恨不知灰釘事乃後漢¶
杜篤(闕/)都賦云焚康居灰珍奇推鳴鎬釘庶蠡商(闕/)¶
　¶
　¶
　事實類苑卷四十一¶
