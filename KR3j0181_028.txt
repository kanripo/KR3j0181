# -*- mode: mandoku-view; -*-
#+TITLE: 事實類苑
#+DATE: 2015-08-24 23:26:35.802165
#+PROPERTY: ID KR3j0181
#+PROPERTY: BASEEDITION WYG    
#+PROPERTY: JUAN 卷二十八
<pb:KR3j0181_WYG_028-1a>¶
欽定四庫全書¶
　事實類苑卷二十八　　　宋　江少虞　撰¶
　　官職儀制¶
　　　武臣賜笏頭帶¶
太宗命創方圓毬路帶亦名笏頭帶以賜二府文臣明¶
道初徐公為樞密使兼侍中獨得賜之皇祐初李侍中¶
用和以叔舅獲賜時王侍中貽永為樞密院遂併賜之¶
其後曹侍中亦以叔舅而賜焉¶
<pb:KR3j0181_WYG_028-1b>¶
　　　對賜¶
凡拜賜職入朝多有對賜拜官加勲封謝恩雖二府亦¶
無有景徳初王冀公以㕘知政事判大名用召還加邑¶
封時契丹方講好真宗欲重其事冀公入謝特命以衣¶
帶鞍馬賜之自後二府轉官加階勲封邑入謝並有對¶
賜¶
　　　郊禮召耆徳侍祠¶
皇祐二年仁宗始祠明堂范文正公時守杭州而杜正¶
<pb:KR3j0181_WYG_028-2a>¶
獻公致政居南都蔣侍郎希魯致仕居蘓州皆年老體¶
尊范公建言朝廷盛禮宜召元老舊徳陪祀供帳都亭¶
敦遣就道二公卒不至加賜衣帶器幣賜一子出身自¶
是前兩府執政者大禮前(闕/)有詔召之然亦無至者禮¶
畢皆賜衣帶器幣焉¶
　　　二府拜恩詣景靈宮謝¶
文穆王冀公天聖初再為相既拜命謝恩即請詣景靈¶
宮奉真殿朝謝真宗皇帝冀公仍以五百千建置道塲¶
<pb:KR3j0181_WYG_028-2b>¶
説先公為齋文其畧曰奉諱之初謝病於外臨西宫而¶
莫及企南狩以方遥失其本餘不盡記自後二府初拜¶
恩入謝即詣景靈踵冀公故事也¶
　　　都省議事儀式¶
先公嘗言自太祖臨御以來百司人吏艱於選補由是¶
臺省舊規漸成空墜吾前嵗罷右僕射省中並非舊吏¶
權私名散官三數人主掌按籍而已其舉措祗應山野¶
樸陋詢省中故事則懵然莫知也適會勅下集五省官¶
<pb:KR3j0181_WYG_028-3a>¶
議事省吏以狀白吾詢之三省官議事僕射入省乎曰¶
不知也臺省官與承郎尚書雜坐乎曰不知也又掌名¶
表名郎官與諫議御史何向而坐曰不知也左右丞與尚¶
書坐孰為主曰不知也吾為主客郎中掌誥是時吏部¶
尚書張公昭兵部尚書李公濤左丞趙公上交中丞劉¶
公温叟致仕楊尚書昭以耆儒碩徳俱在班列委陪諸¶
公於都省議事大凡在内廷論職不論官入都省論官¶
不論職如翰林學士文明學士樞密直學士三司副使¶
<pb:KR3j0181_WYG_028-3b>¶
並同上帶兩省官及都省官遇議事之日入都省並綴¶
本班坐此論官不論職也(如郎中則向郎中坐/諫議則向諫議坐也)每議事¶
所司於都堂上陳帟幕具酒饌設左右丞坐於堂之東¶
北面南向設御史中丞坐於堂之西北面南向設六部¶
尚書侍郎坐於堂之東廂面西向設兩省尚侍給事諫¶
議坐於堂之西廂面東向(如兩省有侍郎則/改左在尚侍坐)設知名表¶
郎官坐於堂之東南面北向設諫議御史坐於堂之西¶
南面北向設左右司郎中員外坐於左右丞後設三院¶
<pb:KR3j0181_WYG_028-4a>¶
御史坐於中丞之後設諸行郎中員外坐於尚書侍郎¶
之後設左右司諫正言坐給舎諫議之後並重行異位¶
故事左右僕射與侍中中書令是為四廂自唐開元之¶
後僕射㕘知政事然非軍國大事本朝會議事之日三¶
省官早赴省次就所司先以議論呈諸官畧知大義然¶
後所司引知名表郎官執(闕/)春黄卷即所議事升㕔就¶
本位次引小兩省官就本位次引郎中員外就本位次¶
引三號御史就本位次引兩省官次引尚書侍郎次引御¶
<pb:KR3j0181_WYG_028-4b>¶
史中丞各就本位然後左右丞升㕔所司抗聲曰揖羣¶
官對揖訖各就本位知名表郎官以黄卷授所司所司捧¶
議左右丞(如左右丞闕即次/判都省官一人事)左右丞執卷展讀訖然後¶
授於中丞於尚書侍郎迤邐展讀訖復授於名表郎官¶
始命茶酒進食(再行酒進食所司抗聲曰揖訖羣官/方飲酒爵止於三行後以諠談不設)食¶
飲畢所司捧筆硯立於左右丞之前一吏抗聲曰讀定¶
訖左右丞捧筆叩首所司曰揖左右丞與羣官揖訖後¶
以一幅紙寫所議事即署名於其下迤邐於四坐諫議¶
<pb:KR3j0181_WYG_028-5a>¶
御史命一吏抗聲曰有所見不同者請不押字(在坐如/有異議)¶
(不問官位高卑並得/進前論列候進止)設食訖所司復抗聲曰食畢揖羣¶
官對訖各降階出就本次以所議事可否共列狀進入¶
以髙者為表首如諸司三品以上並入省議事即諸司¶
三品坐于尚書侍郎之東南官一品坐于尚書侍郎之前¶
武班二品坐於給舎之南並同席異位如議大事僕射¶
御史大夫入省惟僕射鞍轡至㕔下馬餘官至門下馬¶
設僕射大夫位於左右丞之前並行異位揖畢押字皆¶
<pb:KR3j0181_WYG_028-5b>¶
僕射専之矣故徐騎省鉉博古之士多知典故亦言在¶
江南見舊儒所説議事次第與吾畧同命寫一圖字授¶
與省吏但不知此輩能遵行否(已上並見春/明退朝錄)¶
　　　南郊執仗兵士¶
梁開平二年南郊執儀仗兵士計二千九百七十人建¶
隆四年南郊執儀仗兵士一萬三千六百人太常寺鼔¶
吹等二千六百四人太僕寺擁駕兵士六百八十二人¶
六軍執擎人員兵士五百五十二人左右金吾衞仗各¶
<pb:KR3j0181_WYG_028-6a>¶
一百二十五人左金吾仗一百五十八人右金吾仗三¶
百五十九人殿中省押番人員並執擎兵士共五百三¶
十一人司天臺一百六十二人八同都司四千三百七¶
十三人合兵部一萬七千四百三十三人(出金坡/遺事)¶
　　　中書密院執政官非假日不得私第見客¶
慶厯二年九月丁丑知諫院蔡襄上言自今中書樞密¶
院執政官非休暇日私第不得見客欲詢訪外事聽呼¶
召從之(見涑水/記聞)¶
<pb:KR3j0181_WYG_028-6b>¶
　　　太祖令文武臣入見謝畢乃得入正衙¶
舊制文武羣臣由一命而上自外至者必先詣正衙見¶
訖乃得入辭謝亦如之太祖皇帝御極之初親總庶務¶
常驛召一邊城入對將以方畧訝其到闗已數日而未¶
見左右或奏以未過正判衙太祖意不平之乃令自今¶
皆入見謝畢乃得詣正衙遂為定制(出涑水/記聞)¶
　　　樞密院别撰時政記¶
左右史所以記言動也然則王者之密畫切問弼臣之¶
<pb:KR3j0181_WYG_028-7a>¶
僉諧獻納外庭分職莫克與聞則中書有時政記得以¶
詳述焉近制㕘知政事二員共掌其任復有羣司上殿¶
奏事及親奉徳音或出宸㫁可以訓俗示後者月中録¶
送中書同編纂編記奏御宣付史館景徳祥符中知樞¶
密院王公欽若陳公堯叟請自今樞密院所覩嘉言美¶
徳更不録送中書願别為時政記從之(出金坡/遺事)¶
　　　譯經潤文使¶
太平興國中始置譯經院於太平興國寺延梵學僧入¶
<pb:KR3j0181_WYG_028-7b>¶
院繙譯新經始以光禄卿湯悦兵部員外郎張公潤色¶
之後趙文定楊文公晁文莊李尚書絳組皆為譯經潤¶
文官天僖中宰相丁晉公始為使天聖三年又以宰相¶
王冀公為使自後宰相繼領之然降麻不入御又以㕘¶
政樞密為潤文其事浸重每嵗誕節必進新經前兩月¶
三府皆集以觀翻譯謂之閒堂亦唐之清流盡在也前¶
一月譯經使潤文官集以新經進謂之開堂慶厯三年¶
呂許公羅相以司(闕/)為譯經潤文使明年致仕章郇公¶
<pb:KR3j0181_WYG_028-8a>¶
代之自後乃降麻入御¶
　　　太常寺官¶
太常寺國初以來皆禁林之長主判而禮院自有判院¶
司判院大中祥符中符瑞繁縟(闕/)建禮儀院輔臣主判¶
而兩制為知院天禧末罷知院天聖中省禮儀院向寺¶
與院事舊不相兼康定元年置判司同判司寺並兼禮¶
儀寺近有置六七人者按太常置卿一員少卿二員博¶
士四員祥符中博士二員後加至四員今若置判寺一¶
<pb:KR3j0181_WYG_028-8b>¶
員同判寺二員合唐之卿數矣天聖元年改同判院為¶
知院即博士也¶
　　　宰相帶館職¶
唐制宰相四人首相帶太清宮使次三相皆帶館職𢎞¶
文館大學士監修國史集賢殿大學士以此為次序本¶
朝置三相昭文修史首相領焉集賢次相領焉三館職¶
惟修史有職事而頗以昭文為重自次相遷首相乃得¶
之趙令拜及獨相領集賢殿大學士續兼監修國史久¶
<pb:KR3j0181_WYG_028-9a>¶
之還昭文館薛文惠與沈恭惠並相薛自㕘政領監修相¶
仍舊而沈領集賢畢文簡與寇忠愍並相而畢領監修¶
寇領集賢王太尉相並止領集賢近時王文惠龎莊敏¶
初拜及獨相悉兼昭文修史二職非舊制也¶
　　　文臣自使相除樞相罷節還舊官¶
文臣自使相除樞相罷節而還舊官景祐元年王沂公¶
自使相帶檢校官復為吏部尚書同平章事充樞密使¶
慶厯七年夏鄭公自使相入樞相仍帶節度使亦非舊¶
<pb:KR3j0181_WYG_028-9b>¶
例也¶
　　　文臣為使相節度使¶
太祖太宗時文臣為使相唯趙令一人真宗時寇萊公¶
王冀公二人節度使李南陽一人乾興後難遽數矣¶
　　　文臣換武¶
唐文臣武㕘用衰滋自尚書右丞出華州刺史召為左¶
金吾衞大將軍如是者數人本朝頗循其制工部侍郎¶
王公明兼黄州刺史給事喬公維嶽換海州刺史三司¶
<pb:KR3j0181_WYG_028-10a>¶
使尚書左丞李公士御換同州觀察使翰林學士工部¶
侍郎陳公堯咨換宿州觀察使如錢鄧州及慶厯初韓¶
范龎王四公皆換觀察使以用兵擢之也龍圖閣直學¶
士為李公良換奉州防禦使非(闕/)譽也¶
　　　武臣換文¶
武臣換文資者太宗時白州刺史錢昱換秘書監選工¶
部侍郎復換觀察使¶
　　　王冀公為大資政請鑄印不許¶
<pb:KR3j0181_WYG_028-10b>¶
真宗復侍郎王冀公景徳中罷㕘知政事始置資政殿¶
學士以命之宰相冦萊公頗抑之班翰林之下乃命為¶
大學士冀公請鑄印不許遂領尚書省自有印也¶
　　　太尉在三司之下¶
太尉舊在三司之下由唐以來以上公為重李光弼自¶
司空為太尉薨贈太保郭子儀自司徒為太尉薨贈太¶
師李徳裕自司徒為太尉皆以超拜李載儀自司徒為太¶
保王智(闕/)自司徒為太傅二人卒俱贈太尉是以上公¶
<pb:KR3j0181_WYG_028-11a>¶
寵待宗臣餘雖有功可遷保傅而韋武之尊不可得也¶
五代及國初節度皆自檢校太傅遷太尉太尉遷太師¶
然無升秩明文¶
　　　不歴郎官為大監¶
唐姚南仲不歴尚書侍郎而入府使為僕射邇世鄭文¶
肅列丞相張尚書方平王宣徽拱宸滕侍讀甫呂給事¶
中惠卿鄧中丞潤父皆不歴郎中員外而便為諫議大¶
夫¶
<pb:KR3j0181_WYG_028-11b>¶
　　　遷郎曹¶
尚書省二十四司唐世以事簡者兼學士舍人本朝唯¶
重左曹名曹館職提㸃刑獄例得名曹而開封府判官¶
轉運使得名曹右遷左曹學士舍人待詔遷二資𢃄史館¶
撰史得優遷如王原叔自工部郎中遷吏部郎中是也¶
朝官帶史館亦得優遷李邯鄲自博士為禮部員外郎賈¶
魏公自司封員外郎為禮部郎中是也本朝故事如此¶
(以上春明/退朝録)¶
<pb:KR3j0181_WYG_028-12a>¶
　　　宣徽使位樞密使下¶
宣徽使舊亞樞密使在樞密副使同知樞密院之上咸¶
平中周營拜宣徽使有所畏避因陳願居其下先帝從¶
之遂為常例自營始也(出沂國文/正公筆録)¶
　　　駕親臨問臣僚¶
邢昺常被疾請告真宗親臨問賜藥一奩銀器千兩練¶
千疋國朝故事非宗戚將相問疾臨奠帝不親行惟昺¶
與郭贄以恩舊特用此禮儒者榮之邢上問疾上復臨¶
<pb:KR3j0181_WYG_028-12b>¶
喪(楊文公/談苑)¶
　　　兩府親戚迴避¶
國朝舊制父子兄弟及親之在四府者與侍從執政之¶
官必相迴避熙寧初呂公弼為樞密使其弟公著除御¶
史中丞制曰久欲登於近用尚有避於當塗公弼聞之¶
義不能安遂乞罷樞密府久之以觀文學士知并州¶
　　　二¶
韓魏公掌誥妻父入㕘大政引唐獨孤郁權徳輿故事¶
<pb:KR3j0181_WYG_028-13a>¶
懇求解職太宗覽奏稱賞除集賢殿修撰趙公罷公復¶
職(闕/)入兩掖親擇牯犀帶賜之今丞相陳公堯叟作相¶
壻主舉正殊伯相壻楊察忠獻韓公執政壻學淑皆引¶
公之請為法改以他職(見忠獻公/魏王别録)¶
　　　具員¶
具員冊小方冊子可五六寸葢置懷袖也每官位以黄¶
紙標格之一親二中三樞密四使相節度使五僕射尚¶
書六三司使七翰林侍讀侍講密直龍圖閣學士八中¶
<pb:KR3j0181_WYG_028-13b>¶
丞丞郎給舍諫議待制九留後觀察防禦使(出蓬/山志)¶
　　　軍巡馬歩院用文史¶
先是軍巡及馬歩院判官皆用郡府吏建隆元年始詔¶
兩京軍巡州諸馬歩院判官令吏部流内銓擇選入無¶
遺省聽減兩選補之始用文吏也¶
　　　定合班儀¶
建隆三年重定合班儀升六曹侍郎在給事舍人之上¶
郎中補闕之上員外郎在拾遺之上節使在六曹侍郎¶
<pb:KR3j0181_WYG_028-14a>¶
之上中書侍郎之上故事北省官為侍從班五品押南¶
省四品六品押南省五品節使在諸司五品之下至是¶
改焉¶
　　　賜百官冬服¶
建隆三年十月賜文官常㕘官冬服累朝止賜將相翰¶
林學士諸軍大校至是太祖曰冬服不及百官甚無謂¶
也故賜之¶
　　　一品致仕官綴班¶
<pb:KR3j0181_WYG_028-14b>¶
建隆四年詔一品致仕官曾帶同平章事者每遇朝會¶
宜綴中書門下班是時太子太師致仕使益寄來陪祀¶
故不足記¶
　　　罷代判官¶
乾徳三年詔諸州長吏或有(闕/)籍人代判者即於賓佐¶
中擇公幹者(闕/)不得吏任尤從人先(闕/)承五代以來領¶
節旄為郡守者多武皆不知書所至必自置吏謂之代¶
判政事一以委之用權不法太祖知其弊至是罷之¶
<pb:KR3j0181_WYG_028-15a>¶
　　　臺省寺官以三周轉官¶
乾徳四年詔御史臺吏部流内銓南曹刑部大理寺自¶
少卿郎中員外郎知雜侍御史以下及丞簿司直評事¶
等並以三周年為滿須常在大司蒞事者至月限滿即¶
與轉官¶
　　　常㕘官朝官¶
詔京朝官從今出入及受代歸者宜令中書舍人郭贊¶
善部知雜事滕中正户部郎中雷徳驤同考校勞績及¶
<pb:KR3j0181_WYG_028-15b>¶
銓量材器候有闕中書類能以授之先是常㕘官自一¶
品以下皆謂之京官未嘗㕘官謂之未曾㕘官近代以¶
常官為朝官未嘗㕘官為京官故有朝官之目¶
　　　登聞檢院¶
雍熙元年改匭院為登聞檢院東延恩匭為崇仁檢南¶
招諌匭為思諫檢西申寃匭為申明檢北通𤣥匭為招¶
賢檢¶
　　　選人赴調求官職¶
<pb:KR3j0181_WYG_028-16a>¶
淳化五年十一月詔吏部選人赴調並須於京朝内求¶
一人為職官用府縣諸司監印¶
　　　詔勅藏勅書樓¶
六月詔天下前後詔勅並藏於勅書樓著以籍受代日¶
交相付仍於印紙厯及南曹厯内批書¶
　　　羣臣入閣¶
十二月朔太宗御文徳殿羣臣入閣禮畢百官疑下飱¶
唐制州望天子御宣政殿授百官起居諸司奏事仗衞¶
<pb:KR3j0181_WYG_028-16b>¶
如式敬宗時於紫宸為入閣之儀五代以來禮容多闕¶
至是始復舊(以上見國/朝事實)¶
　¶
　¶
　¶
　¶
　¶
　事實類苑卷二十八¶
