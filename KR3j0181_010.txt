# -*- mode: mandoku-view; -*-
#+TITLE: 事實類苑
#+DATE: 2015-08-24 23:26:35.448745
#+PROPERTY: ID KR3j0181
#+PROPERTY: BASEEDITION WYG    
#+PROPERTY: JUAN 卷十
<pb:KR3j0181_WYG_010-1a>¶
欽定四庫全書¶
　事實類苑卷十　　　　　宋　江少虞　撰¶
　　名臣事迹¶
　　　大官髙夀者¶
夲朝大官最享髙夀者凡三人曰太傅張公士遜樞相¶
張公昇少師趙公槩皆夀至八十六又二人次之曰陳¶
文惠公堯佐至八十二杜祁公衍至八十二又一人次¶
之曰富文忠公弼夀至八十餘皆不及焉故文惠致政¶
<pb:KR3j0181_WYG_010-1b>¶
以詩寄退𫝊曰青雲岐路游將遍白髪光隂得最多盖¶
謂是也仁宗篤師𫝊恩遇公特厚致政後每大朝㑹常¶
令綴兩府班公時已八十餘而拜跪輕利仁宗晚乃飛¶
白百嵗二字賜之公遂進歌以謝優詔褒荅此雖漢顯¶
宗之遇桓榮不過是也(出青箱/襍記)¶
　　　將相世家¶
李宻學濬與李昌武宗諤同宗同嵗月後一日而生二¶
人者畢生休戚惨舒一與之同及昌武死濬亦後一日¶
<pb:KR3j0181_WYG_010-2a>¶
卒昌武即司空昉第三子在玉堂真宗召公同丁晉公¶
侍宴玉宸殿上曰朕嘗思國朝將相之家世緒不墜者¶
惟曹彬耳聞卿家尤更雍睦有法朕繼二聖基業亦如¶
卿家保守閥閲(東軒/筆録)¶
　　　大臣奢儉不同¶
鄧州花蠟燭名著天下雖京師不能造相𫝊云是㓂莱¶
公燭法公嘗知鄧州而自少年富貴不㸃油燈尤好夜¶
宴劇飲雖寢室亦燃燭達旦每罷官去後人至官舍見¶
<pb:KR3j0181_WYG_010-2b>¶
厠溷間燭淚在地徃徃成堆杜祁公為人清儉在官未¶
嘗燃燭油燈一炷熒然欲滅與客相對清談而已二公¶
皆為功臣而奢儉不同如此祁公夀考吉終莱公晚有¶
南遷之禍遂歿不返雖其不幸亦可以為戒也(歸田/録)¶
　　　貴門子弟¶
初翰林學士彭(闕/)不訓子弟文學參軍范宗翰上啟責¶
之曰王氏之琪珪玘瓘器盡璠璵韓氏之綜絳縝維才¶
皆經緯非䕃而得由學而然謂王氏皆以玉為名韓氏¶
<pb:KR3j0181_WYG_010-3a>¶
亦皆以系為名故云璠璵經緯大抵天下之衣冠子弟¶
取髙科者惟王韓二族為盛故於其命名舉之以訓子¶
弟焉(出名/臣𫝊)¶
　　　陳恭公¶
陳恭公初罷政判亳州年六十九遇生日親族徃徃獻¶
老人星圗以為夀獨其姪世修獻范蠡游五湖圗且贊¶
曰賢哉陶朱覇越平吴名遂身退扁舟五湖恭公甚喜¶
即日上表納節明年累表求退遂以司徒致仕矣¶
<pb:KR3j0181_WYG_010-3b>¶
　　　二¶
陳恭公事仁宗兩為相悉心盡瘁百度振舉然性嚴重¶
語言簡直與人少周旋接賔客以至親戚骨肉未嘗從¶
容談笑尤靳恩澤士大夫多怨之惟仁宗嘗曰不昧我¶
者惟陳執中耳及其薨也韓維張洞諡之曰榮&KR0034;仁宗¶
賜諡曰恭薨後月餘夫人謝氏繼卒一子纔七嵗㑹𦵏¶
日門下之人惟解賔三至墓所世人嗟悼之梅堯臣作¶
挽詞両首具載其事曰位至三公有恩加錫諡無再調¶
<pb:KR3j0181_WYG_010-4a>¶
金鼎鉉屢刻玉麟符已歎鸞同穴還悲鳯少雛擁圗㸔¶
鹵簿誰為畢三虞公在中書日朝廷百事崇王官多不¶
喜天子以為忠富貴人間有恩榮歿後隆若非笳鼔咽¶
寂寞奈秋風(東軒/筆録)¶
　　　文潞公¶
至和初陳恭公罷並用文富二公(彦博/弼)正衙宣麻之際¶
上遣小黄門宻於百官班中聽其議論而二公乆有人¶
望一旦復用朝士徃徃相賀黄門具奏上大恱余時為¶
<pb:KR3j0181_WYG_010-4b>¶
學士後數日奏事垂拱殿上問新除彦博等外議如何¶
余以朝士相賀為對上曰自古人君用人或以夢卜茍¶
不知人當從人望夢卜豈足憑也故余作文公批荅云¶
永為商周之所記至以夢卜而求賢孰若用縉紳之公¶
言從中外之人望者其述上語也(廬陵居/士集)¶
　　　又¶
文彦博知永興軍起居舍人母湜鄠人也至和中湜上¶
言陕西鐵錢不便於民乞一切廢之朝廷雖不從其鄉¶
<pb:KR3j0181_WYG_010-5a>¶
人多知之争以鐵錢買物賣者不肯受長安為之亂民¶
多閉肆僚屬請禁之彦博曰如此是愈使惑擾也乃召¶
絲絹行人出其家縑帛數百匹使賣之曰納其直盡以鐵¶
錢勿以銅錢也於是衆曉然知鐵錢不廢市肆復安(並/見)¶
(涑水/紀聞)¶
　　　厠上讀書¶
錢思公雖生長富貴而少所嗜好在西洛時嘗語僚¶
屬言平生惟好讀書坐則誦經史卧則讀小説上厠則¶
<pb:KR3j0181_WYG_010-5b>¶
閲小詞蓋未嘗頃刻釋卷謝希深亦言宋公垂同在史¶
院每登厠必執書以徃諷誦之聲琅然聞於逺近其篤¶
學如此余因謂希深曰余生平所作文章多在三上乃¶
馬上枕上厠上也蓋惟此尤可屬思耳(已上並廬/陵居士集)¶
　　　張文定¶
張僕射齊賢體質豐大飲食過人尤嗜肥豬肉每食數¶
斤天夀院風藥黒神丸常人所食不過一彈丸公常以¶
五兩為一大劑夹以胡餅而頓服之淳化中罷相知安¶
<pb:KR3j0181_WYG_010-6a>¶
州安陸山郡未嘗識達官見公飲啗不類常人本郡驚¶
駭常以賓客㑹食厨史置一金漆大桶於㕔側窺公所¶
食如其物投桶中至暮酒漿浸漬漲溢滿桶郡人嗟愕¶
以謂享富貴者必有異於人也然而晏元獻公清痩如¶
削其飲食甚微每析半餅以筯卷之抽去其筯内捻頭¶
一莖而食此亦異於常人也(廬陵歸/田録)¶
　　　李文定¶
李文定公為㕘知政事時仁宗為皇太子文定兼賓客¶
<pb:KR3j0181_WYG_010-6b>¶
一日召對滋福殿欲相之固辭俄而太子出謝曰蒙恩¶
以賓客為宰相真宗顧謂曰尚可辭耶乃拜吏部侍郎¶
兼太子少傅同中書門下平章事乆之與丁謂争事罷¶
天下之人皆以寛直許之(東齋/記事)¶
　　　二¶
李文定公迪罷陜西都轉運使還朝是時真宗方議東¶
封西祀修太平事業知蔡州曹瑋奏羌人潛謀入㓂請¶
大益兵為備上大怒以為瑋虚張虜勢恐嚇朝廷以求¶
<pb:KR3j0181_WYG_010-7a>¶
益兵以迪新自陕西還召見示以瑋奏問其虚實欲斬¶
瑋以戒妄言者迪因奏曰瑋良將必不妄言臣觀陛下¶
意不欲從鄭州門出兵耳秦之旁郡兵數為小冊常置¶
鞶囊中以自隨今未敢以進上曰趣取之迪取於鞶囊¶
以進上指曰某州某州兵若干戌秦州卿即𫝊詔於樞¶
宻發之旣而虜果大至入㓂瑋迎擊大破之遂開山後¶
之地奏到大喜謂迪曰山後之㨗卿之功也及上將立¶
章獻后迪為翰林學士屢上䟽諫以章獻起於寒㣲不¶
<pb:KR3j0181_WYG_010-7b>¶
可母天下由是章獻深銜之周懐政之誅上怒甚欲責¶
及太子羣臣莫敢言迪為㕘知政事候上怒稍息従容¶
奏曰陛下有幾子乃欲為此計上大寤由是獨誅懐政¶
等而東宫不動迪之力也及為相時真宗已不豫丁謂¶
與迪同奏事退旣下殿謂矯書詔欲為林特還官迪不¶
勝怒與謂爭辨引手板欲擊謂謂走獲免因相論奏詔¶
二人俱罷¶
　　　宋鄭公¶
<pb:KR3j0181_WYG_010-8a>¶
宋鄭公初名郊字伯庠與其弟祁自布衣時名動天下¶
號為二宋其後為知制誥仁宗驟加奬眷便欲大用有¶
忌其先進者譛之謂其姓符國號名應郊天又曰郊者¶
交也交者替代之名也宋郊其言不祥仁宗遽命改之¶
公怏怏不獲已乃改名庠字公序後更踐二府二十餘¶
年以司空致仕兼享福夀而終而譛者竟不見用而卒¶
足可以為小人之戒也(歸田/録)¶
　　　二¶
<pb:KR3j0181_WYG_010-8b>¶
宋丞相庠早以文行負重名於時晚年尤精字學嘗手¶
校郭忠恕佩觽三篇寳玩之其在中書堂吏書牒尾以¶
俗體書宋為宋公見之不肯下筆責堂吏曰吾雖不才¶
尚能見姓書名此不是我姓堂吏惶恐改之乃肯書名¶
(出歸/田録)¶
　　　錢文僖¶
錢文僖若水嘗率衆過河號令軍伍分布行列悉有規¶
節深為戌將所服上知之謂左右曰朕嘗見儒人談兵¶
<pb:KR3j0181_WYG_010-9a>¶
不過講之於樽俎硯席之間於文字則引孫吳述形勢¶
皆閒暇清論可也責之於用則罕見有成效者若水亦¶
儒人曉武事深可喜也時邉警猶擾上宻以手札訪之¶
公奏曰制邊滅戎之策無他臣聞唐室三百年而魏北¶
一鎮敵人甚少不及今日之盛所以未嘗侵境者蓋幽¶
薊為唐北門命帥屯兵以鎮之稍有侵軼則呼吸應敵¶
時言者請城綏州積兵禦党項詔公自魏疾乘𫝊徃按¶
至則乞罷時論韙之上嘗語左右曰朕觀若水風骨秀¶
<pb:KR3j0181_WYG_010-9b>¶
邁神仙姿格茍用之材力有餘朕止疑其筭部蹙隘若¶
至大用恐愈迫之其後果然(出玉壺/清話)¶
　　　鄭毅夫¶
鄭毅夫為翰林學士數月今左揆王相國繼入玉堂故¶
事以先入者班列居上鄭公奏曰臣徳業學術及天下¶
士論皆在王某之下今班列驟居其上實不遑安欲乞¶
在下主上面諭之揆相固辭曰豈可循鄭某謙抑而變¶
祖宗典故耶又數日鄭公乞罷禁林以避之主上特傳¶
<pb:KR3j0181_WYG_010-10a>¶
聖語王某班列鄭某之上不得為永例後揆相為鄭父¶
某誌其墓語筆優重至挽辭有欲知隂徳事㸔取玉堂¶
人之句佳其謙也¶
　　　唐質肅¶
唐質肅介一日自政府歸語諸子曰吾備位政府知無¶
不言桃李固未嘗為汝等栽培而荆棘則甚多矣然汝¶
等窮達亦莫不有命惟自勉而已(湘山/野録)¶
　　　張文節¶
<pb:KR3j0181_WYG_010-10b>¶
天聖中張文節在政府國封嵗入見莊獻母儀天下見¶
其二侍婢老且陋怪其過自貶納對以丞相不許市妙¶
年者因勅國封宻市二婢或丞相問但言吾意國封遂¶
買二女奴首飾服用不啻三十餘萬一日文節歸第二¶
婢拜於庭文節詢其所自國封具以告從容指旁侍二¶
姬謂夫人曰此二姬乃夫人昔之媵侍今出之亦無所¶
歸固當終身於此耳若二姝齒未踰笄將嫁少年子後¶
日之事固不可知若今守一老翁甚無謂也雖蒙太后¶
<pb:KR3j0181_WYG_010-11a>¶
聖慈垂念某之志豈可踰也他日入見宜以此懇敷奏¶
遽召宅老呼二婢之父兄對之折劵并衣服首飾與之¶
俾為嫁資謂曰若更僱於人必當送府勘問(澠水/燕談)¶
　　　二¶
桑贊以旄節鎮古城張文節在幕下桑月給幕職厨料¶
人十五以下文節家貧食甚衆命倍給之文節亦止取¶
其半或不得已過有所用即其所用之因聞於桑歸其¶
餘於帑藏贊雖武人嘗謂文節曰公異日必大用恨吾¶
<pb:KR3j0181_WYG_010-11b>¶
老不能見也祥符中文節為京東轉運使奏稱昔在桑¶
贊幕下知臣最厚今贊死𦵏濟州子弟悉官於外臣乞¶
每遇寒節暫至贊墓拜掃詔可之自是嵗一徃祭奉之¶
禮如在相府凡桑氏子孫来見者待之有如骨肉(出廬/陵歸)¶
(田/録)¶
　　　楊文公¶
楊文公億以文章擅天下然特剛勁寡合有惡之者以¶
事譖之大年在學士院忽夜召見於一小閣深在禁中¶
<pb:KR3j0181_WYG_010-12a>¶
旣見賜茶從容顧問乆之出文藁數箧以示大年云卿¶
識朕字迹乎皆朕自起草未嘗命臣下代作也大年惶¶
恐不知所對頓首再拜而出乃知必為人所譛矣由是¶
佯狂奔於楊翟真宗好文初待大年眷顧無比晚年恩¶
禮漸衰亦由此也(出廬陵/歸田録)¶
　　　劉温叟¶
秘書監劉温叟父岳退居河隂劉温叟方七嵗嘗謂客¶
曰吾老矣他無覬覦得世難消息與兒偕為温路之叟¶
<pb:KR3j0181_WYG_010-12b>¶
耕釣烟月為太平之漁樵平生足矣後記父語因名為¶
温叟後仕為學士晉少帝時又為學士當世榮之受命¶
之日抱勅立堂下其母未與之見隔簾聞魚鑰聲俄而¶
開箧二青衣舉一箱至庭則紫袍(闕/)衣也母始捲簾見¶
之曰此則汝父在禁林内庫所賜温叟捧號開影寢列¶
祀以文告其先方拜母又以父名岳終身不聽樂大朝¶
㑹有樂亦以亊辭之客有犯其諱則慟哭急起與樂俱¶
絶太宗聞之喜歎益乆温叟時為中丞家貧太宗致五¶
<pb:KR3j0181_WYG_010-13a>¶
百緡以贈之拜祝訖以一櫃置於御史府西楹令来使¶
緘鐍而去至明年端午以執扇角黍賜之視其向時封¶
宛然所親諷之曰晉邸賜緡恤公之貧盍開扄以濟其¶
乏温叟曰晉王身為京兆兄為天子吾為御史長拒之¶
則似鮮敬受之則何以激流品於後太宗聞之益加歎¶
重(見東軒/筆録)¶
　　　張鄧公¶
退傳張公光化軍生百日始能啼襁褓中䘮其父母少¶
<pb:KR3j0181_WYG_010-13b>¶
孤貧讀書武當山有道士見而異之曰子有道骨可隨¶
我學仙公不欲道士亦弗强曰即不然亦位極人臣公¶
以淳化三年孫何榜下及第乆困未調年幾五十始轉¶
著作佐郎邵武縣還朝以文贄楊公大年比二日至門¶
下連值楊公與同輩打葉子門吏不敢通公亦弗去楊¶
公忽自窓隙目之知非常人也延入欵語又觀所為文¶
以為有宰相器未幾薦為御史尋充夀春王友由此際¶
㑹遂登台輔然公寛厚長者記存故舊嘗與邵武姓魚¶
<pb:KR3j0181_WYG_010-14a>¶
一僧相善及貴猶不忘為魚奏紫方袍弟子守仙亦沾¶
錫服晚年致政猶時時遺守仙物不絶答書皆親筆而¶
詩語用稠叠勤處其敦篤如此(並見青/箱襍記)¶
　　　又¶
淳化中張鄧公為射坡令㑹嵗旱禱於白崖山陸使君¶
祠遂雨立廷下若聽命然雨足乃退蜀人刻石記其祠¶
中真宗時為廣東轉運使㑹詔天下置天慶觀公曰請¶
即舊規為之以舒天下土木之勞(湘山/野録)¶
<pb:KR3j0181_WYG_010-14b>¶
　　　杜祁公¶
杜祁公衍越州人父早卒遺腹生公其祖愛之初時祖¶
父脫㡌使公執之㑹山水暴至家人散走其姑投一竿¶
與之使挟以自泛公一手挾竿一手執㡌漂流乆之救¶
得免而㡌竟不濡前母有二子不孝悌其母改適河陽¶
錢氏祖父卒公十五六其二兄以為其母匿私財以適¶
人執公按之不得實劔斫之傷腦走歸其姑姑匿之重¶
橑上出血數升僅而得免乃詣河陽歸其母繼父不能¶
<pb:KR3j0181_WYG_010-15a>¶
容徃来道路間貧甚傭書以自資嘗至濟源富民相里¶
民竒之妻以女由是資用稍給舉進士殿試第四及貴¶
其長兄猶存待遇甚有恩禮二兄及錢氏姑氏子孫受¶
公補䕃官者數人乃皆為之婚嫁(出東軒/筆録)¶
　　　二¶
杜祁公以宫師致仕於南都時新榜一巍峩者出倅巨¶
藩道由應天太師王資政舉正以其少年髙科方得意¶
於時盡假以牙兵寳轡旌鉞導從呵擁特盛祁公遇於¶
<pb:KR3j0181_WYG_010-15b>¶
通衢無他路可避乘款段裘㡌暗弊二老卒歛馬側立於¶
旁舉袖障面新貴人頗恚其立馬而避問從者曰誰乎¶
卒對曰太師相公(湘山/野録)¶
　　　三¶
杜正獻公為相蔡君謨孫之翰為諫官屢乞出仁宗云¶
卿等審欲得郡當具所欲乞奏来於是蔡除福州孫除¶
安州正獻公曰諫官無故出終非美事乞且如舊上可¶
之退書聖語時陳恭公為㕘政不肯書曰某初不聞正¶
<pb:KR3j0181_WYG_010-16a>¶
獻懼遂焚之由此遂罷相議者謂正獻當明日奏審不¶
當遽焚其書也正獻言始在西府時上每訪以中書事¶
及為相雖中書事亦不以訪公因言君臣之間能全終¶
始者蓋難也蘇子瞻云(出東軒/筆録)¶
　¶
　¶
　¶
　¶
<pb:KR3j0181_WYG_010-16b>¶
　¶
　¶
　¶
　¶
　¶
　¶
　¶
　事實類苑卷十¶
